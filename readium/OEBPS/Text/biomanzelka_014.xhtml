<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>biomanzelka-11</title>
		<link href="../Styles/biomanzelk_idstyles.css" rel="stylesheet" type="text/css"/>
	</head>
	<body id="biomanzelka" xml:lang="cs-CZ">
		<div>
			<p id="toc_marker-8" class="MLP-uroven2-kapitola">VIII</p>
			<p class="MLP-text-bez1radku">„Sám si vařím, sám si peru, že se na to nevyseru,“ říká Felix.</p>
			<p class="MLP-text">Tohle už Mojmír slyšel mockrát. Venku začíná poprchávat. Mojmír vstane, přejde pokoj a&#160;rozsvítí. Potom se znovu posadí. Láhev je dopitá.</p>
			<p class="MLP-text">„Nevypadnem odtud?“ ptá se Felixe.</p>
			<p class="MLP-text">„Proč?“</p>
			<p class="MLP-text">„Psychologové to doporučujou&#160;– vypadnout z&#160;bytu. Při depresi.“</p>
			<p class="MLP-text">„Ty máš depresi?“</p>
			<p class="MLP-text">„Nevim. Nejspíš ne.“</p>
			<p class="MLP-text">Oba mlčí.</p>
			<p class="MLP-text">„Mořskej ďas&#160;– znáš ho?“ promluví po chvíli Mojmír. „Ryba.“</p>
			<p class="MLP-text">„Nikdo nás nepředstavil.“</p>
			<p class="MLP-text">„Sameček během života přirůstá k&#160;samici tak těsně, až nakonec mice...“</p>
			<p class="MLP-text">„A&#160;dál?“</p>
			<p class="MLP-text">„Nic ti to nepřipomíná?“</p>
			<p class="MLP-text">„Tak jo,“ říká Felix. „Vypadnem.“</p>
			<p class="MLP-text">Zavolá taxík. Jedou do centra a&#160;nechají si zastavit před vinotékou</p>
			<p class="MLP-text">Monarch. Vstoupí dovnitř a&#160;rozhlížejí se. Je tu mimo jiné rozverná čtveřice žen okolo třicítky; jedna z&#160;nich Mojmíra identifikuje, ale on záměrně vybere nejvzdálenější stůl a&#160;ještě se k&#160;nim posadí zády. Čtyři ženy pohromadě mu až příliš připomínají Mateřské centrum. Objedná Brunello di Montalcino z&#160;vinařství Banfi a&#160;talíř francouzských sýrů. Prší silněji. Felix je viditelně spokojený: ještě před pár hodinami se domníval, že jej čeká osamělé odpoledne a&#160;večer&#160;– a&#160;teď to začíná vypadat na docela zábavný program. Mojmír se však nemůže dostat do nálady. Připadá si provinile, že není s&#160;dětmi, že je před tím deštěm neochraňuje&#160;– bůhvíproč trpí představou, že právě někde moknou. V&#160;duchu si připomene některé křivdy, kterých se na něm Hedvika v&#160;minulých týdnech a&#160;měsících dopustila, aby v&#160;sobě znovu rozfoukal skomírající plamínek rozhořčení.</p>
			<p class="MLP-text">„A&#160;to s&#160;váma ta baba i&#160;stoluje?“ zeptá se Felix, aby řeč nestála. „Každej den s&#160;váma obědvá a&#160;večeří?“</p>
			<p class="MLP-text">Pro obnovu spravedlivého hněvu je tohle dobré téma.</p>
			<p class="MLP-text">„Pokaždý ne. Občas zaplaťpánbůh někde rodí nebo někoho školí, a&#160;to bejvá pryč třeba i&#160;tejden. Ale když je doma, tak s&#160;náma i&#160;snídá.“</p>
			<p class="MLP-text">„Pánbu potěš.“</p>
			<p class="MLP-text">„Ale všichni ji milujou, chápeš? Moje žena ji miluje, moje děti ji milujou, sousedi ji milujou... Jsem zřejmě jedinej, kdo ji nesnáší.“ „Řek bych, že máš důvod.“</p>
			<p class="MLP-text">Mojmír přikývne.</p>
			<p class="MLP-text">„Návštěvy ji milujou!“ říká jakoby nevěřícně. „Když jim dojde, že s&#160;náma ta ženská bydlí, jsou z&#160;toho nejdřív rozpačitý a&#160;nevědí, co si maj myslet&#160;– ale nakonec to všem přijde úžasný... Vždycky!“</p>
			<p class="MLP-text">„Mně to teda úžasný nepřipadá.“</p>
			<p class="MLP-text">„Pošťačka ji miluje!“ zvolá Mojmír tak hlasitě, až se obsluha otočí. „Když jí přijdu otevřít já, je zjevně zklamaná. Když jde pro poštu ona, pošťačka si s&#160;ní povídá klidně i&#160;půl hodiny.“</p>
			<p class="MLP-text">„Hm.“</p>
			<p class="MLP-text">„Stojej spolu u&#160;branky, ukazujou si na náš dům, čili potažmo na mě&#160;– a&#160;smějou se!“</p>
			<p class="MLP-text">Zdá se, že vztahy dul a&#160;pošťaček Felixe nezajímají. Jeho pohled se nápadně často vrací k&#160;dámské čtveřici.</p>
			<p class="MLP-text">„Poznaly tě.“</p>
			<p class="MLP-text">„Zapomeň na to,“ říká Mojmír.</p>
			<p class="MLP-text">„Ani na chvíli?“</p>
			<p class="MLP-text">„Dneska fakt ne. Na besedu o&#160;literatuře nemám sílu.“</p>
			<p class="MLP-text">Když dopijí první láhev, Felix objedná Château Margaux Premier</p>
			<p class="MLP-text">Cru 2000.</p>
			<p class="MLP-text">„Lahoutová se rozvádí, víš to?“ informuje Mojmíra.</p>
			<p class="MLP-text">„Slyšel jsem.“</p>
			<p class="MLP-text">„Harry je už taky rozvedenej.“</p>
			<p class="MLP-text">„No jo.“</p>
			<p class="MLP-text">„A&#160;co tchyně?“</p>
			<p class="MLP-text">„Pustěj ji prej v&#160;půlce trestu,“ říká Mojmír s&#160;vínem v&#160;puse. „Za dobrý chování.“</p>
			<p class="MLP-text">Felix se uchechtne.</p>
			<p class="MLP-text">„Koneckonců je učitelka,“ konstatuje Mojmír.</p>
			<p class="MLP-text">Mlčky upíjejí. Mojmír pozoruje kapky na skle výlohy.</p>
			<p class="MLP-text">„A&#160;mlčící ženy?“ promluví Felix. „Na mlčící ženy náladu máš?“</p>
			<p class="MLP-text">Mojmír zdvihne obočí.</p>
			<p class="MLP-text">„Myslíš na mlčící nahé ženy?“</p>
			<p class="MLP-text">„Jo.“</p>
			<p class="MLP-text">„Ne. Sorry.“</p>
			<p class="MLP-text">„To se poddá.“</p>
			<p class="MLP-text-bez1radku--12-0">Povečeří v&#160;restauraci Kogo a&#160;potom se přesunou do nedalekého striptýzového podniku; ani jeden z&#160;nich tu není poprvé. Mojmír se dívá na vysokou brunetku na pódiu a&#160;rozhlíží se po setmělém poloprázdném sále. Celkem napočítá devět mužů.</p>
			<p class="MLP-text">„Spolčení trubců,“ pronese polohlasem.</p>
			<p class="MLP-text">Jeden z&#160;mužů váhavě zdvihne ruku na pozdrav. Mojmír se zasměje. „Zdravíčko, doktore!“ zvolá.</p>
			<p class="MLP-text">„To je manžel tý báby,“ vysvětlí Felixovi. „Objednej něco příšerně drahýho, jdu ho zatím pozdravit.“</p>
		</div>
</body>
</html>