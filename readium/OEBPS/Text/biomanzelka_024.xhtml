<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>biomanzelka-21</title>
		<link href="../Styles/biomanzelk_idstyles.css" rel="stylesheet" type="text/css"/>
	</head>
	<body id="biomanzelka" xml:lang="cs-CZ">
		<div>
			<p id="toc_marker-18" class="MLP-uroven2-kapitola">XVIII</p>
			<p class="MLP-text-bez1radku">Po obědě Mojmír Helenku s&#160;dětmi doprovodí na zastávku a&#160;pomůže jí s&#160;kočárkem do tramvaje, která ji odveze na nedaleké sídliště; sám odjede opačným směrem, do centra. Chce žít v&#160;centru života, nikoli mimo něj. Vystoupí u&#160;Muzea, Václavským náměstím sejde dolů a&#160;odbočí na Národní třídu. Na Perštýně v&#160;Monarchu zakoupí láhev kvalitního cabernetu z&#160;kalifornského Napa Valley a&#160;nechá si ji od překvapeného sommeliera otevřít. Původně si sice říkal, že vystačí se dvěma kelímky z&#160;McDonald’s, ale nakonec cestou ke Staroměstskému náměstí zakoupí v&#160;jednom z&#160;těch strašlivých obchodů pro turisty dvě obří číše (pochopitelně mají jen český křišťál; Mojmír předstírá sám před sebou, že mu v&#160;dané chvíli nezáleží už na ničem, natož na penězích, ale dobře ví, že později jej ten zbytečně okázalý výdaj začne iritovat).</p>
			<p class="MLP-text-bez1radku--12-0">Tchán sedí na kozlíku o&#160;poznání vzpřímeněji než jeho kolegové. Mojmír musí uznat, že svou životní situaci snáší s&#160;obdivuhodným klidem a&#160;důstojností. Mlčky hledí do míst, kde před pár staletími zemřelo dvacet sedm českých šlechticů. Coby bývalý učitel češtiny a&#160;dějepisu o&#160;tom ví bezpochyby víc než já, říká si Mojmír. Vyskočí na kozlík kočáru, který jej před osmi lety vezl na svatbu.</p>
			<p class="MLP-text">„Jste volný?“</p>
			<p class="MLP-text">Pokud je tchán překvapený, nedá to najevo.</p>
			<p class="MLP-text">„Why women can not be like a&#160;men?“ říká Mojmír místo pozdravu, nalévá víno a&#160;podává tchánovi skleničku.</p>
			<p class="MLP-text">„Jestli ji upustíš, dlužíš mi sedm stovek,“ upozorní ho.</p>
			<p class="MLP-text">Turisté je pobaveně pozorují. Připíjejí si.</p>
			<p class="MLP-text">„Neděje se nic dramatickýho, že ne?“ zeptá se tchán s&#160;vínem v&#160;puse.</p>
			<p class="MLP-text">„Dramatickýho snad nic. Znáš to ale: stokrát nic umořilo vola.“</p>
			<p class="MLP-text">Tchán přikývne.</p>
			<p class="MLP-text">„Jaký je počasí na Zélandu?“ ptá se Mojmír s&#160;pohledem do dvou koňských zadků.</p>
			<p class="MLP-text">„Nic moc.“</p>
			<p class="MLP-text">„Jezdíš za ní?“</p>
			<p class="MLP-text">„Jistě.“</p>
			<p class="MLP-text">„Pustěj ji i&#160;tentokrát v&#160;půlce?“</p>
			<p class="MLP-text">„Pustěj.“</p>
			<p class="MLP-text">Mlčí.</p>
			<p class="MLP-text">„Sama jde po náměstí / po všech těch jiskrách / románech / sukních stažených v&#160;pase. / Stárne už madam Bovary / stárne a&#160;v&#160;bocích kolébá se,“ zarecituje tchán.</p>
			<p class="MLP-text">„Kdo to je?“</p>
			<p class="MLP-text">„Zábrana.“</p>
			<p class="MLP-text">„Vysvětlila ti někdy, proč to dělala?“</p>
			<p class="MLP-text">Velký sval pod kůží klisny se cukavě zachvěje. Tchán zdvihne obočí.</p>
			<p class="MLP-text">„Dá se vysvětlit, proč opakovaně okrádáš lidi, který ti důvěřujou?</p>
			<p class="MLP-text">Vlastní dceru? Sousedy? Příbuzný?“</p>
			<p class="MLP-text">Mojmír krčí rameny.</p>
			<p class="MLP-text">„Dělala léta družinářku na Praze šest, to víš, ne?“</p>
			<p class="MLP-text">„Jo.“</p>
			<p class="MLP-text">„Pro děti si přijížděli šoféři v&#160;limuzínách s&#160;diplomatickou značkou. Matky v&#160;kostýmech od Diora. Chápeš.“</p>
			<p class="MLP-text">„Nevim.“</p>
			<p class="MLP-text">Přichází trojice Japonců a&#160;měkkou zpěvavou angličtinou cosi stupují do kočáru před nimi. Mojmír si všimne, že na obloze je mrak s&#160;výrazným stříbrným okrajem. Tchán musí o&#160;pár metrů popojet.</p>
			<p class="MLP-text">„Japoncovi rozumíš. Holanďanovi rozumíš. Islanďanovi rozumíš,“</p>
			<p class="MLP-text">říká a&#160;potom se podívá na Mojmíra: „Ženský nerozumíš, ani kdyby ses rozkrájel.“</p>
			<p class="MLP-text">Povídají si raději o&#160;autech. Po chvíli tchána osloví mladý americký pár. Nastupují.</p>
			<p class="MLP-text">„Můžu jet taky?“ ptá se Mojmír.</p>
			<p class="MLP-text">„Jistě.“</p>
			<p class="MLP-text">Kolem koní pobíhají děti turistů.</p>
			<p class="MLP-text">„Zavoláš k&#160;nám domů?“ promluví Mojmír. „Abych věděl, že jsou v&#160;pořádku?“</p>
			<p class="MLP-text">Tchán vzdychne a&#160;pobídne koně.</p>
			<p class="MLP-text">„Udělej to pro mě. Prosim tě.“</p>
			<p class="MLP-text">Mojmír se otočí dozadu.</p>
			<p class="MLP-text">„Hi, I&#160;am Mojmír,“ představí se a&#160;po svém zvyku jméno přehláskuje. Ruku jim podat nemůže, drží dvě sklenice s&#160;vínem; láhev svírá mezi koleny.</p>
			<p class="MLP-text">„Steven.“</p>
			<p class="MLP-text">„Jiřina,“ uchechtne se nakrátko ostříhaná holka. „Mám vám to spelovat, Mistře?“</p>
			<p class="MLP-text">„Jo tak Češka,“ zrozpačití Mojmír.</p>
			<p class="MLP-text">„Pozejtří se berem,“ informuje ho Jiřina, možná aby nedošlo k&#160;mýlce.</p>
			<p class="MLP-text">„Tak gratulujeme,“ říká tchán.</p>
			<p class="MLP-text">Mojmír se uchechtne.</p>
			<p class="MLP-text">„Další Američan, co je přesvědčenej, že jen v&#160;Čechách lze ještě najít ženu nezkaženou postupujícím feminismem?“</p>
			<p class="MLP-text">„Tak tak,“ culí se Jiřina.</p>
			<p class="MLP-text">„Ale to se mýlí, nebo ne?“</p>
			<p class="MLP-text">„Jo, to se mýlí!“ rozesměje se Jiřina a&#160;půvabně zčervená.</p>
		</div>
</body>
</html>