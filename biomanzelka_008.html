<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II">
    <meta name="apple-mobile-web-app-capable" content="yes">
    <title>II</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="3">
    <link rel="prev" href="./biomanzelka_007.html">
    <link rel="next" href="./biomanzelka_009.html">
    <link rel="self" href="biomanzelka_008.html">
    <meta name="identifier" content="viewegh-biomanzelka-b21a052">
    <meta name="role" content="chapter">
  </head>
  <body data-nb-words="871" data-nb-chars="5338" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./biomanzelka_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">II</span></h1>
        <p class="chunk" data-nb-ref-number="2" id="chunk2" data-nb-words="298" data-nb-chars="1843"><span class="idea" data-nb-ref-number="2" id="idea2" data-nb-words="298" data-nb-chars="1843">Říká se, že&nbsp;řízení uklidňuje; Mojmírovi dnes psychicky pomáhá dokonce už&nbsp;jen samotný pohled na&nbsp;palubní desku: ryzí účelnost, přehlednost, každé tlačítko má&nbsp;jasně definovanou funkci. Tohle musel vymyslet chlap, říká si. Po&nbsp;deseti letech života s&nbsp;Hedvikou nevěří, že&nbsp;by&nbsp;palubní desky mohla navrhovat ženská. Hedvika. Nebo Xenie. Nebo Lída. Hlavně mu&nbsp;připadá skvělé, že&nbsp;všechna ta&nbsp;elektronika funguje pokaždé naprosto stejně&nbsp;– bez ohledu třeba na&nbsp;lunární cyklus. Člověku to&nbsp;dává vzácný pocit jistoty, ušklíbne se. Představuje si, že&nbsp;by&nbsp;na&nbsp;fázích měsíce byly závislé například válce motoru nebo stěrače… Počítač ukazuje dojezdovou vzdálenost čtyři sta deset kilometrů, takže benzin mu&nbsp;vystačí až&nbsp;do&nbsp;Bratislavy. Nebo do&nbsp;Mnichova. Uvědomí si, že&nbsp;uvažuje, jako kdyby z&nbsp;nějakého důvodu nemohl natankovat. Což samozřejmě může. Může jet klidně až&nbsp;do&nbsp;Říma. Nebo do&nbsp;Petrohradu. Když Sherwood Anderson opustil rodinu, usadil se&nbsp;v&nbsp;Chicagu. Tolstoj se&nbsp;naopak daleko nedostal; šel chudák pěšky, dokonce snad po&nbsp;kolejích. Gauguin na&nbsp;útěku před ženou skončil až&nbsp;na&nbsp;Tahiti. Mohl by&nbsp;jet do&nbsp;Mnichova, nechat auto na&nbsp;letišti a&nbsp;odletět na&nbsp;Mauricius, říká si. Současně se&nbsp;snaží přesvědčit sám sebe, že&nbsp;jede naštvaně, a&nbsp;tudíž riskantně, ale dobře ví, že&nbsp;pokud by&nbsp;se&nbsp;chtěl dotknout skutečného nebezpečí, musel by&nbsp;o&nbsp;dost zrychlit. Vždycky byl a&nbsp;bude Pan Opatrný. Pan Odpovědný. Právě opustil svou rodinu, ale na&nbsp;stole v&nbsp;kuchyni jim nechal kreditku (přestože všichni vědí, že&nbsp;nejpozději do&nbsp;týdne bude zpátky). Po&nbsp;výjezdu ze&nbsp;zatáčky si&nbsp;pohrává s&nbsp;myšlenkou (zcela nezávazně), jaké by&nbsp;to&nbsp;bylo, kdyby od&nbsp;Hedviky odešel navždy. Představuje si&nbsp;tu&nbsp;svobodu&nbsp;– i&nbsp;tu bolest. Vzpomíná na&nbsp;krach svého prvního manželství, na&nbsp;sklepní garsonku paneláku v&nbsp;Krči. Už&nbsp;ví, že&nbsp;by&nbsp;to&nbsp;dokázal. Už&nbsp;z&nbsp;té desetimetrové věže jednou skočil. Ano, bolelo to, ale zvládl to. Podruhé by&nbsp;navíc skočil líp.</span></p>
        <p class="chunk" data-nb-ref-number="3" id="chunk3" data-nb-words="301" data-nb-chars="1891"><span class="idea" data-nb-ref-number="3" id="idea3" data-nb-words="301" data-nb-chars="1891">Vjede do&nbsp;lesa, slunce probleskující větvemi stromů vytváří do­slova stroboskopické efekty: světlo, tma, světlo, tma. Kdesi četl, že&nbsp;pro mimořádně senzitivního člověka může tohle být spouštěcím mechanismem epilepsie, ba&nbsp;snad i&nbsp;šílenství. Mojmír rouhavě, zeširoka otevře oči, ale šílenství se&nbsp;nedostavuje, pouze má&nbsp;co&nbsp;dělat, aby udržel vůz na&nbsp;silnici. Když nezešílel z&nbsp;toho, že&nbsp;se&nbsp;o&nbsp;svou manželku musí léta dělit s&nbsp;tlustou padesátiletou feministkou, těžko se&nbsp;zblázní kvůli střídání slunce a&nbsp;stínu, připomíná si&nbsp;trpce. Před dvojicí nájezdů na&nbsp;dálnici se&nbsp;v&nbsp;několika vteřinách rozhoduje mezi východem a&nbsp;západem a&nbsp;potom dle očekávání (zná se) zvolí Prahu; ospravedlňuje se&nbsp;tím, že&nbsp;musí psát novou knihu a&nbsp;druhý počítač má&nbsp;tam&nbsp;– ale proč by&nbsp;vlastně musel? Copak se&nbsp;už&nbsp;dávno nerozhodl, že&nbsp;bude nadřazovat život nad psaní? Jenže, přemítá Mojmír trpce, zaslouží si&nbsp;jeho současný život tuhle protekci? Stojí to&nbsp;za&nbsp;to? Den co&nbsp;den rozlomí čokoládu veškeré své tvůrčí energie a&nbsp;větší část odevzdá ženě a&nbsp;dcerkám&nbsp;– a&nbsp;ony ji&nbsp;pokaždé schroustají, jako by&nbsp;se&nbsp;nechumelilo. Žádné z&nbsp;nich jeho každodenní oběť obvykle nestojí ani za&nbsp;zmínku. Pokud ho&nbsp;někdo výjimečně pochválí, je&nbsp;to&nbsp;většinou pětiletá Bára. („Vybrals hezkou dovolenou, tati,“ řekla mu&nbsp;loni na&nbsp;Mauriciu, když se&nbsp;vraceli palmovým hájem k&nbsp;pětihvězdičkovému bungalovu, a&nbsp;spontánně ho&nbsp;políbila.) Hedvika Mojmíra pochválí obvykle jen tehdy, když si&nbsp;o&nbsp;pochvalu řekne. I&nbsp;to pětileté dítě má&nbsp;víc taktu a&nbsp;empatie než ona. Každý rok Mojmír odjíždí (metaforicky řečeno) na&nbsp;několik měsíců do&nbsp;líté bitvy, z&nbsp;níž se&nbsp;zatím pokaždé vrátil jako vítěz: padesát, osmdesát, sto tisíc prodaných výtisků! Rozdává válečné trofeje (například dovolené na&nbsp;Mauriciu) a&nbsp;logicky předpokládá, že&nbsp;bude oslavován&nbsp;– ale to&nbsp;se&nbsp;plete. Jak Hedvika nedávno reagovala, když jí&nbsp;oznámil, že&nbsp;díky úspěšnému prodeji nové knihy do&nbsp;rodinného rozpočtu právě přispěl více než dvěma miliony korun?</span></p>
        <p class="chunk" data-nb-ref-number="4" id="chunk4" data-nb-words="2" data-nb-chars="16"><span class="idea" data-nb-ref-number="4" id="idea4" data-nb-words="2" data-nb-chars="16">„Teda!“ pravila.</span></p>
        <p class="chunk" data-nb-ref-number="5" id="chunk5" data-nb-words="59" data-nb-chars="333"><span class="idea" data-nb-ref-number="5" id="idea5" data-nb-words="59" data-nb-chars="333">Mojmír rozdychtěně čekal, co&nbsp;přijde dál. Těšil se&nbsp;na&nbsp;jásot. Těšil se&nbsp;na&nbsp;vavřínový věnec, který mu&nbsp;jeho žena posadí na&nbsp;hlavu. Samolibě se&nbsp;usmíval. Chtěl slyšet, že&nbsp;tak velkého mamuta nikdo jiný z&nbsp;tlupy neulovil. Chtěl, aby se&nbsp;k&nbsp;němu Hedvika přitiskla a&nbsp;aby řekla hlubším hlasem než jindy: „To už&nbsp;stačí i&nbsp;na příplatek za&nbsp;orál, fešáku.“</span></p>
        <p class="chunk" data-nb-ref-number="6" id="chunk6" data-nb-words="18" data-nb-chars="95"><span class="idea" data-nb-ref-number="6" id="idea6" data-nb-words="18" data-nb-chars="95">Jenže ona řekla: „To je&nbsp;vážně skvělý! Jo&nbsp;a&nbsp;prosím tě, kape bojler, nezavolal bys na&nbsp;to&nbsp;někoho?“</span></p>
        <p class="chunk" data-nb-ref-number="7" id="chunk7" data-nb-words="71" data-nb-chars="448"><span class="idea" data-nb-ref-number="7" id="idea7" data-nb-words="71" data-nb-chars="448">Před deseti lety byl pro ni&nbsp;jednička. Před deseti lety bylo v&nbsp;seznamu jejích životních úkolů na&nbsp;prvním místě manželství. Dneska se&nbsp;jeho žena domnívá, že&nbsp;úkol splnila, a&nbsp;tak si&nbsp;jej jednoduše odškrtla. Dneska se&nbsp;musí věnovat dalším položkám: biosvačinkám, grantům na&nbsp;dětská hřiště, výrobě pomůcek pro domácí vyučování a&nbsp;dětskému bazárku, říká si&nbsp;nakvašeně Mojmír. Jemu, manželovi, už&nbsp;se&nbsp;věnovat nemusí… Jemu už&nbsp;se&nbsp;přece věnovala, copak se&nbsp;nepamatuje?</span></p>
        <p class="chunk" data-nb-ref-number="8" id="chunk8" data-nb-words="108" data-nb-chars="631"><span class="idea" data-nb-ref-number="8" id="idea8" data-nb-words="108" data-nb-chars="631">Právě že&nbsp;pamatuje. Pro něj není minulost prázdná dóza od&nbsp;pleťového krému, kterou člověk vyhodí, nebo ji&nbsp;maximálně vymyje a&nbsp;nasype do&nbsp;ní&nbsp;kancelářské svorky. Říkala, že&nbsp;ho&nbsp;miluje. Že&nbsp;je&nbsp;na&nbsp;něj hrdá. Dneska mu&nbsp;tohle už&nbsp;téměř nikdy neříká. Nechala si&nbsp;od&nbsp;něj udělat dvě děti&nbsp;– a&nbsp;potom ho&nbsp;odložila jako kteroukoli jinou věc, již přestala potřebovat. Jako tu&nbsp;světlemodrou vaničku na&nbsp;koupání miminek. Nebo jako ten dětský nočník. V&nbsp;jistém smyslu ho&nbsp;pohlavně zneužila, napadne Mojmíra. Kdyby to&nbsp;vyslovil nahlas, všichni by&nbsp;se&nbsp;domnívali, že&nbsp;si&nbsp;dělá legraci. Na&nbsp;Lince bezpečí by&nbsp;se&nbsp;s&nbsp;ním bezpochyby odmítli bavit. Tvrdili by&nbsp;mu, že&nbsp;je&nbsp;směšný.</span></p>
        <p class="chunk" data-nb-ref-number="9" id="chunk9" data-nb-words="13" data-nb-chars="79"><span class="idea" data-nb-ref-number="9" id="idea9" data-nb-words="13" data-nb-chars="79">Právě proto musel dneska odjet: aby si&nbsp;aspoň na&nbsp;chvíli přestal připadat směšný.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./biomanzelka_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>