<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>biomanzelka-15</title>
		<link href="../Styles/biomanzelk_idstyles.css" rel="stylesheet" type="text/css"/>
	</head>
	<body id="biomanzelka" xml:lang="cs-CZ">
		<div>
			<p id="toc_marker-12" class="MLP-uroven2-kapitola">XII</p>
			<p class="MLP-text-bez1radku">Anesteziolog odchází hned po rozhovoru s&#160;Mojmírem, ale spisovatel a&#160;Felix zůstanou až do zavírací hodiny. Oba se opijí. Mojmír mimo jiné tančí na pódiu, vesele povzbuzován dvojicí japonských turistů; naštěstí se nesvlékne. Nakonec rusovlasé striptérce (stejně to bude jenom přeliv, říká si) obšírně líčí vzestup a&#160;pád svého manželství; Felix si mezitím u&#160;stolu zdřímne.</p>
			<p class="MLP-text">Když vyjdou ven, začíná se rozednívat. Motají se vylidněným centrem města a&#160;potom se usadí v&#160;zakouřeném nonstopu, kde si objednají becherovku a&#160;tonik.</p>
			<p class="MLP-text">„Lahoutová se rozvedla,“ říká Mojmír ztěžka Felixovi. „Věděls to?“ „To jsem ti řikal já, vole.“</p>
			<p class="MLP-text">„Harry je taky rozvedenej.“</p>
			<p class="MLP-text">Felix potřebuje na vzduch. Mojmír u&#160;výčepu zaplatí a&#160;nechává výčepnímu absurdně vysoké spropitné; ten se přesto (nebo právě proto) tváří pohrdavě. Ještě chvíli se bezcílně procházejí a&#160;potom se sesunou na lavičku před kavárnou, která otvírá v&#160;osm; zde se posléze nasnídají.</p>
			<p class="MLP-text">Dvojitá káva Mojmíra trochu vzpamatuje. Touží jet domů, ale uvědomuje si, že nejdřív se musí v&#160;Nuslích vyspat. Takhle k&#160;ženě a&#160;dětem přijet nemůže. Oknem kavárny zahlédne v&#160;dálce přijíždějící osmnáctku; spěšně se rozloučí s&#160;Felixem a&#160;k&#160;vlastnímu překvapení se mu podaří tramvaj doběhnout.</p>
			<p class="MLP-text">V&#160;tramvaji plné lidí jedoucích do zaměstnání Mojmír okamžitě usne a&#160;hlasitě chrápe; zastávku u&#160;Nuselské radnice tudíž přejede a&#160;na konečné Na Veselí jej přijde vzbudit řidič. Mojmír se lekne. Obává se nepříjemností, leč tramvaják jej pozná a&#160;chová se přátelsky.</p>
			<p class="MLP-text">„Dlouhá noc, Mistře, co?“</p>
			<p class="MLP-text">Mojmír zbytečně obšírně odpovídá. Hovor se nezadržitelně mění v&#160;besedu se čtenářem v&#160;uniformě Dopravního podniku; po jejím skončení si řidič spisovatele vyfotografuje. Není to ten tramvaják, co si fotí všechny celebrity, které vezl? říká si Mojmír (kdesi o&#160;něm četl) a&#160;současně si představuje možný titulek v&#160;Blesku (<span class="MLP-znak-kurziva-11b">Ožralý za bílého dne!</span>).</p>
			<p class="MLP-text">Uvědomí si, že je prakticky na Pankráci a&#160;že je středa. Podívá se na hodinky. Možná to není dobrý nápad, ale když už se po vzoru Jaroslava Duška rozhodl <span class="MLP-znak-kurziva-11b">řídit intuicí a&#160;nezkoumat ji</span>, nemůže dělat nějaké účelové výjimky, říká si. Do hotelu Panorama dojde pěšky; naděje, že cestou definitivně vystřízliví, se ukáže býti lichá: při vstupu tvrdě narazí do prosklené stěny. Mladší ze dvou recepčních se jej s&#160;drzou převahou abstinentů zeptá, zda potřebuje postel.</p>
			<p class="MLP-text">„Nikoliv,“ říká Mojmír upjatě. „Jdu na kurz kojeneckého plavání. Předpokládám, že ještě neskončili?“</p>
			<p class="MLP-text">Se svou výslovností je vcelku spokojen, ale oběma recepčním i&#160;tak pocukává koutek. Starší z&#160;nich se ptá, kdeže má v&#160;tom případě kojence?</p>
			<p class="MLP-text">„Potřebuji se slečnou instruktorkou konzultovat vážný problém s&#160;naším malým delfínkem,“ říká Mojmír s&#160;výrazem, který mylně pokládá za koketní. „Dcerce se při zanoření příliš brzy vynořuje ocasní ploutvička, takže pokaždé ztratí rychlost. Chápete.“</p>
			<p class="MLP-text">„Které dcerce?“ zeptá se mladší recepční. „Sáře, nebo Báře?“</p>
			<p class="MLP-text">Dívá se mu přímo do očí. Pokud jej chtěla zahanbit, povedlo se jí to. Mojmír pokývá hlavou, zatváří se jako Mick Jagger (alespoň si to myslí) a&#160;odchází k&#160;výtahům.</p>
			<p class="MLP-text">„Ale to je překvapení!“ přivítá jej jedna z&#160;matek, sotva v&#160;nejvyšším patře vrávoravě vystoupí. V&#160;životě tu ženskou neviděl. Zpod velké osušky jí vylézají mokré plavky a&#160;celulitida. Dítě, které drží v&#160;náručí,</p>
			<p class="MLP-text">má fialové rty. Doprdele, copak jsem veřejnej majetek? myslí si nakvašeně Mojmír.</p>
			<p class="MLP-text">„Karlík vám nastydne,“ říká mdle.</p>
			<p class="MLP-text">„Eliška!“ směje se dáma. „Čemu vděčíme za vaši návštěvu?“</p>
			<p class="MLP-text">„Chlípnosti.“</p>
			<p class="MLP-text">Žena zamrká. Naštěstí přichází instruktorka.</p>
			<p class="MLP-text">„Co tu chceš?“</p>
			<p class="MLP-text">Na rozdíl od ostatních matek má dvojdílné plavky. Nemá celulitidu ani fialové rty. Mojmír si svléká tričko, instruktorka se mu v&#160;tom pokouší zabránit; současně ho spěšně odvádí dozadu k&#160;bazénu, aby jej izolovala od žen, které s&#160;miminky míří k&#160;šatně. Na dálku jim udílí pokyny stran příští hodiny. Mojmír využije její nepozornosti, bleskurychle si svlékne kalhoty a&#160;slipy a&#160;vklouzne do teplé vody. Teprve nyní si všimne, že si zapomněl sundat ponožky a&#160;že dvě matky jej šokovaně pozorují. Věnuje jim vyzývavý pohled. Instruktorka matkám cosi omluvně šeptá a&#160;potom se brodí k&#160;Mojmírovi.</p>
			<p class="MLP-text">„Ty ses normálně zbláznil!“</p>
			<p class="MLP-text">Mojmír si v&#160;mělké vodě klekne, takže hladina mu dosáhne až k&#160;ústům. Zavírá oči.</p>
			<p class="MLP-text">„Pohoupej mě.“</p>
			<p class="MLP-text">Instruktorka se uchechtne.</p>
			<p class="MLP-text">„To myslíš vážně?“</p>
			<p class="MLP-text">„Ano.“</p>
			<p class="MLP-text">Přepadne do její náruče, musí ho zachytit.</p>
			<p class="MLP-text">„Jsou tu kamery,“ říká dívka.</p>
			<p class="MLP-text">„Seru na kamery.“</p>
			<p class="MLP-text">Instruktorka se znovu zasměje.</p>
			<p class="MLP-text">„Fakt chceš pohoupat?“</p>
			<p class="MLP-text">„Ano.“</p>
			<p class="MLP-text">I&#160;ona poklekne, podebere jej pod lopatkami a&#160;pod stehny a&#160;začíná jím pohybovat, jako to dělávala ve vaně s&#160;jeho dcerkami.</p>
			<p class="MLP-text">„I&#160;písničku,“ žádá Mojmír.</p>
			<p class="MLP-text">„Děláš si srandu?“</p>
			<p class="MLP-text">„Ne. Prosím.“</p>
			<p class="MLP-text">Oči má stále zavřené. Instruktorka zaváhá, ale po chvíli Mojmír uslyší důvěrně známý tichý nápěv:</p>
			<p class="MLP-text">Houpy hou, krávy jdou, nesou mlíčko pod vodou...</p>
			<p class="MLP-text">Krása, myslí si Mojmír. Veliká krása.</p>
			<p class="MLP-text">Když odchází, tutéž písničku si významně broukají i&#160;obě recepční.</p>
			<p class="MLP-text">I&#160;přes clonu opilství si připadá trapně. Náhle se mu zdá, že jeden hlas přibyl. Otočí se: ano, instruktorka zpívá s&#160;recepčními. Smějí se.</p>
			<p class="MLP-text">Ženo, tvé jméno je Zrada, říká si Mojmír.</p>
		</div>
</body>
</html>