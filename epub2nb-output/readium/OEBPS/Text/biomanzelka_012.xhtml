<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>biomanzelka-9</title>
		<link href="../Styles/biomanzelk_idstyles.css" rel="stylesheet" type="text/css"/>
	</head>
	<body id="biomanzelka" xml:lang="cs-CZ">
		<div>
			<p id="toc_marker-6" class="MLP-uroven2-kapitola">VI</p>
			<p class="MLP-text-bez1radku">Felix bydlí sám ve čtyřpokojovém mezonetovém bytě s&#160;výhledem na polovinu Smíchova. V&#160;omítce domu jsou nad vjezdem do garáží hluboké vrypy. Felix přichází Mojmírovi otevřít a&#160;zachytí jeho pohled.</p>
			<p class="MLP-text">„Soused zapomněl, že má na střeše kola.“</p>
			<p class="MLP-text">Mojmír si okamžitě představí ten pokažený návrat z&#160;rodinného výletu. Možná má soused taky starosti. Podá Felixovi ruku a&#160;pozdraví vrátného.</p>
			<p class="MLP-text">„Manželství je opium lidstva,“ pronese ve výtahu.</p>
			<p class="MLP-text">Felix jej pozoruje.</p>
			<p class="MLP-text">„Tento objev jsme s&#160;Alenou učinili již před lety,“ říká po chvíli. „A&#160;ona z&#160;něj vyvodila příslušné důsledky.“</p>
			<p class="MLP-text">Zout se Mojmír musí jako vždy ještě na chodbě. Podlahy z&#160;pravého dubu jsou naleštěné a&#160;ve všech místnostech je záviděníhodný pořádek (včera tu byla uklízečka). Felix je perfekcionista. Než podepsal převzetí bytu, nechal dvě místnosti znovu vymalovat a&#160;také vyměnit vypínače, dvoje dveře a&#160;žulovou desku na kuchyňské lince. Nyní chystá pro Mojmíra opožděný oběd.</p>
			<p class="MLP-text">„Lahvinku vína?“</p>
			<p class="MLP-text">„Tři.“</p>
			<p class="MLP-text">Mojmír prochází bytem a&#160;jako už tolikrát srovnává. Ať se podívá kamkoliv&#160;– do strany, nahoru nebo dolů&#160;– jeho pohled nikdy nezachytí nic rušivého, nic iritujícího. Nejsou tu nástěnky, na podlaze neleží dětské oblečení ani výkresy, v&#160;kuchyni není rozlité kakao ani rozšlapané kukuřičné lupínky. Nejsou tu vázičky, zvonečky ani dřevění andílci. Nikde není ani jediný psí chlup. Nesedí tu emancipované ženské. Je zde nádherné ticho.</p>
			<p class="MLP-text">Felix zastává názor, že čtyři místnosti jsou pro jednoho osamělého chlapa přesně tak akorát. Mojmír nemůže než souhlasit. V&#160;obývacím pokoji má Felix domácí kino a&#160;velkou vinotéku, v&#160;patře je ložnice a&#160;ve zbývajících dvou místnostech si zřídil pracovnu a&#160;tělocvičnu.</p>
			<p class="MLP-text">„Jedna z&#160;výhod samostatného bydlení je v&#160;tom, že víš, kde co máš,“ říká.</p>
			<p class="MLP-text">Mojmír mu závidí.</p>
			<p class="MLP-text">„Když jsem ještě bydlel s&#160;Alenou a&#160;dětmi, nikdy jsem nedokázal nic najít. Dovádělo mě to k&#160;šílenství.“</p>
			<p class="MLP-text">Otevře láhev barbaresca. Mojmír začne vypočítávat věci, které dohánějí k&#160;šílenství jeho. Je to obsáhlý seznam, ale Felix už jej zná nazpaměť.</p>
			<p class="MLP-text">„Především bys měl vyrazit tu tlustou bábu,“ poznamená. „To je zásadní krok.“</p>
			<p class="MLP-text">„Nemůžeš říct, že je tlustá, i&#160;když prokazatelně je. Nemůžeš jí říct, že se skoro nehejbe a&#160;moc žere, i&#160;když je to pravda. Odpoví ti, že duše se projevuje v&#160;různých formách a&#160;velikostech a&#160;že tys to nepochopil.“</p>
			<p class="MLP-text">Felix mlčky upije vína.</p>
			<p class="MLP-text">„Taky by ti určitě řekla, že napadat fyzickou stránku ženy znamená ničit její právoplatnou hrdost na sounáležitost s&#160;vlastními lidmi. Sounáležitost s&#160;mamkou kuličkou a&#160;strejdou cvaldou, chápeš?“</p>
			<p class="MLP-text">„Ne. Jenom bezpečně vím, že není normální, aby návštěva trvala sedm let.“</p>
			<p class="MLP-text">„Není to normální. Je to mimořádné, jak říká moje žena. Mimořádné přátelství, které jí nahrazuje matku. Ptal jsem se samozřejmě, jestli by jí madam dula nemohla nahrazovat matku jenom o&#160;víkendech, ale nějak se to neujalo.“</p>
			<p class="MLP-text">„Dej si pod tu skleničku prostírání.“</p>
			<p class="MLP-text">„Tvoje starosti bych chtěl mít.“</p>
			<p class="MLP-text">„Dělá to kroužky.“</p>
			<p class="MLP-text">Ticho začíná Mojmírovi připadat tísnivé.</p>
			<p class="MLP-text">„Pusť nějakou muziku. Nebo porno.“</p>
			<p class="MLP-text">„Pojeďme do Toskánska,“ navrhuje Felix. „Když už sis udělal volno.“ Mojmírovi připadá, že přítel bere jeho útěk od rodiny poněkud pragmaticky.</p>
			<p class="MLP-text">„Kdy? Dolej mi.“</p>
			<p class="MLP-text">„Zítra?“</p>
			<p class="MLP-text">Mojmír přemýšlí. Ne nad Toskánskem; ví, že nikam nepojede.</p>
			<p class="MLP-text">„Jenom v&#160;tý bábě to neni. Tak jednoduchý to neni.“</p>
			<p class="MLP-text">Vylíčí Felixovi scénku z&#160;poslední rodinné dovolené v&#160;Rakousku, která&#160;– tvrdí Mojmír&#160;– ve výmluvné zkratce vystihuje skutečný problém jeho manželství s&#160;Hedvikou: po obědě dají dcerky na jejich výslovné přání do hotelového dětského koutku, a&#160;mají tudíž nečekanou hodinku volna. Konečně si mohou v&#160;klidu popovídat, aniž by je děti pětkrát za minutu přerušily nějakou otázkou či požadavkem. Jdou si sednout na bar. Mojmír objedná dvě martini. Vychutnávají si klid a&#160;dočasnou svobodu. Mojmír začne ženě cosi veselého vyprávět, ale v&#160;téže chvíli jí přijde esemeska. Hedvika si ji přečte a&#160;odpovídá; píše rychle, ale přesto musí Mojmír čekat skoro celou minutu.</p>
			<p class="MLP-text">„To bylo kvůli účetnictví Mateřského centra,“ vysvětlí mu žena.</p>
			<p class="MLP-text">Přikývne a&#160;vypráví dál. Pocit idyly se vrací. Připíjejí si. Usmějí se na sebe. Pohladí svou ženu po ruce. Vzápětí přijde druhá zpráva, Hedvika dlouze odpovídá. Mojmír zmlkne. Manželka vycítí jeho podrážděnost.</p>
			<p class="MLP-text">„Promiň,“ říká. „To bylo taky důležitý. Děláme dětský bazárek.“ Odpouští jí. Znovu se pokoušejí začít konverzaci. Potom přijde třetí zpráva.</p>
			<p class="MLP-text">„Promiň, promiň,“ říká Hedvika a&#160;bleskurychle odpovídá. Mojmír sklouzne z&#160;barové židličky a&#160;beze slova odchází na pokoj. „Abych nebyl směšnej, chápeš?“ říká Felixovi.</p>
			<p class="MLP-text">„To jsem samozřejmě taky zažil,“ konstatuje Felix jakoby trochu pohrdavě. „Ty zprávy, co přicházely Aleně, navíc nebyly o&#160;účetnictví.“</p>
			<p class="MLP-text">„Takže jsem na tom ještě dobře.“</p>
			<p class="MLP-text">„Přesně tak. Vlastně nevím, na co si stěžuješ.“</p>
			<p class="MLP-text">„Dík za pochopení.“</p>
			<p class="MLP-text">„Kromě té strašlivé baby, samozřejmě.“</p>
		</div>
</body>
</html>