<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>biomanzelka-25</title>
		<link href="../Styles/biomanzelk_idstyles.css" rel="stylesheet" type="text/css"/>
	</head>
	<body id="biomanzelka" xml:lang="cs-CZ">
		<div>
			<p id="toc_marker-22" class="MLP-uroven2-kapitola">XXII</p>
			<p class="MLP-text-bez1radku">„Víte, kdy jsem byl pro maminku naposledy ten nejdůležitější?“ ptá se Mojmír po příjezdu domů svých dětí (Hedvika ho vlažně přivítala a&#160;odjela na jógu) a&#160;sám si odpovídá: „Na svatbě.“</p>
			<p class="MLP-text">Sára i&#160;Bára ho zaraženě pozorují.</p>
			<p class="MLP-text">„Po svatbě už nikdy ne,“ stěžuje si jejich otec. „Od svatby má maminka na práci mnohem důležitější věci, než jsem já.“</p>
			<p class="MLP-text">„A&#160;co je pro maminku nejdůležitější?“ chce vědět Sára.</p>
			<p class="MLP-text">„Samozřejmě nejdůležitější jste pro maminku vy. Ale s&#160;tím jsem počítal. Děti jsou pro každou maminku důležitější než tatínkové. Takový maminky prostě jsou. V&#160;přírodě některý maminky tatínky dokonce po svatbě sežerou&#160;– třeba kudlanka nábožná.“</p>
			<p class="MLP-text">Obě holčičky na otce hledí s&#160;otevřenou pusou.</p>
			<p class="MLP-text">„Tak to jsou špatný maminky,“ promluví Bára. „Špatný.“</p>
			<p class="MLP-text">„To je pravda,“ souhlasí Mojmír. „To jsou moc špatný maminky.“ „A&#160;s&#160;čím jsi nepočítal, tati?“ zeptá se starší Sára.</p>
			<p class="MLP-text">„To je dobrá otázka,“ pochválí ji Mojmír. „Tak vůbec nejdřív jsem nepočítal s&#160;tím, že maminka bude mít tolik ráda náš dům a&#160;že s&#160;ním bude tolik práce.“</p>
			<p class="MLP-text">Nepočítal prý ani s&#160;tím, že maminka bude mít tolik ráda zahradu kolem domu. Kromě toho nepočítal s&#160;tím, že maminka si tolik zamiluje Mateřské centrum a&#160;Poradnu pro kojící maminky. Taky údajně netušil, že maminka bude tolik milovat biokluby, třídění odpadu, dulu a&#160;Tamala.</p>
			<p class="MLP-text">„Prostě jsem nepočítal s&#160;tím,“ zakončí svou reklamaci Mojmír, „že tohle všechno bude pro maminku zajímavější než já.“</p>
			<p class="MLP-text">Je prý moc zklamaný.</p>
			<p class="MLP-text-bez1radku--12-0">Té noci má Mojmír ošklivý sen: když přijede z&#160;Prahy, na terase jeho domu sedí kromě manželky a&#160;duly i&#160;další ženy z&#160;Mateřského centra, a&#160;k&#160;Mojmírově značné nelibosti jsou tu i&#160;Láďa a&#160;Tamal.</p>
			<p class="MLP-text">„Nazdárek,“ říká Mojmír a&#160;snaží se, aby to nevyznělo podrážděně, nebo dokonce žárlivě. „Vás tu ale dneska je!“</p>
			<p class="MLP-text">Všichni se zdají být Mojmírovým příchodem rozladěni. Jakoby nesouhlasně si jej prohlížejí. Na pozdrav mu nikdo neodpoví. Ženy si vyměňují pohledy. Mojmír se nenápadně rozhlíží: Xenie s&#160;Hedvikou píší na počítači novou žádost o&#160;grant, Svatava s&#160;Lídou vystřihávají z&#160;barevných papírů další názornou pomůcku pro domácí vyučování, jiné tři matky si vzájemně obkládají prsa kontryhelem a&#160;zbylé dvě masírují Tamala a&#160;Láďu mandarinkovým olejíčkem.</p>
			<p class="MLP-text">„Ty ho ještě máš?“ obrátí se Xenie na Hedviku. „A&#160;proč, prosím tě?“ Mojmírova žena viditelně zčervená.</p>
			<p class="MLP-text">„No jo,“ říká omluvně, „děti už si na něj zvykly.“</p>
			<p class="MLP-text">Přítomné ženy vyjádří svůj názor pohrdavým tssssss. Mojmír hledá Hedviku očima, ale ona se na něj nepodívá.</p>
			<p class="MLP-text">„Ale, miláčku,“ říká jedna z&#160;žen, jež jsou do půl těla nahé, „jeho historická role přece dávno skončila.“</p>
			<p class="MLP-text">„Bylo mi ho líto vyhodit, “ špitne Hedvika.</p>
			<p class="MLP-text">„Vyhodit?“ zvolá Lída pohoršeně. „No to snad ne?“</p>
			<p class="MLP-text">V&#160;Mojmírovi se rozhoří plamínek naděje&#160;– který vzápětí zhasne. „Chlapi se nevyhazujou,“ poučí jeho ženu Svatava. „Chlapi se recyklujou. Ukážem ti to.“</p>
			<p class="MLP-text">Než stačí Mojmír cokoli udělat, ženy se na něho vrhnou a&#160;za Láďova doprovodného bubnování ho zabijí.</p>
			<p class="MLP-text">Jeho oblečení vyperou a&#160;roztřídí a&#160;Tamal je pošle příbuzným do Dillí.</p>
			<p class="MLP-text">Hedvika obvolá nemocnice v&#160;kraji a&#160;věnuje jim Mojmírovy nejdůležitější orgány.</p>
			<p class="MLP-text">Ostatní maso uloží do mikrotenových sáčků, které Hedvika popíše permanentním fixem (Mojmír 5/2010) a&#160;nechá je zamrazit.</p>
			<p class="MLP-text">Z&#160;jeho kostí pak společně uvaří biomýdlo.</p>
			<p class="MLP-text-bez1radku--12-0">Ráno značně otřesený Mojmír vstane, opláchne se, vyčistí si zuby a&#160;podpaží si natře kuličkovým deodorantem, který mu Hedvika koupila k&#160;narozeninám a&#160;který na rozdíl od všech ostatních kuličkových deodorantů neobsahuje hliník. Posnídá ovesné biovločky zalité biomlékem, na žádost své ženy jí podepíše dvě zbrusu nové petice (proti lovu velryb a&#160;proti tělesným trestům) a&#160;přečte si nejzajímavější emaily, které v&#160;minulých dnech dostala, a&#160;řekne jí, co si o&#160;nich nemyslí (protože kdyby jí řekl, co si o&#160;nich myslí, naštvala by se); přeloží další dopis od Tamala, pošle mu na studia šest tisíc korun a&#160;objedná Hedviku ke kadeřníkovi a&#160;ke gynekologovi (nestihla se objednat sama, neboť už několik dní sepisuje komplikovanou žádost o&#160;evropský grant na dětské hřiště). Nakonec ještě ostříhá oběma dcerkám nehty, neboť sousedovic kocour je už od nich ošklivě podrápaný&#160;– a&#160;může jít psát.</p>
			<p class="MLP-text">Psaní mu ale dnes vůbec nejde, protože se utápí v&#160;sebelítosti a&#160;pořád přepočítává těch devět věcí, kterým se jeho žena věnuje víc než jemu.</p>
			<p class="MLP-text">Musí si s&#160;Hedvikou vážně promluvit, opakuje si.</p>
			<p class="MLP-text">„Musíme si vážně promluvit,“ oznámí jí v&#160;poledne.</p>
			<p class="MLP-text">Hedvika ovšem zrovna nemá čas, protože volají sponzoři Dětského letního biotábora. Mojmír poklidí kuchyň, slije brambory, vymíchá kaši, prostře stůl na terase a&#160;čeká, až jeho žena domluví.</p>
			<p class="MLP-text">„Promiň,“ říká Hedvika, když konečně odloží telefon. „Hrozně se vykecával.“</p>
			<p class="MLP-text">Zatímco na Mojmíra mluví, pravou rukou si cosi zapisuje do růžového mammadiáře a&#160;levou si nalévá bezinkovou šťávu. Mojmír počká, dokud sklenice není plná, jelikož nemá rád, když jeho žena dělá tři věci najednou (nemá samozřejmě rád, ani když dělá dvě věci najednou&#160;– což dělá prakticky pořád&#160;– ale s&#160;tím se už musel smířit). Hedvika se napije a&#160;přitom ho pozoruje.</p>
			<p class="MLP-text">„Promiň. Chtěl jsi něco?“</p>
			<p class="MLP-text">„Chci si promluvit.“</p>
			<p class="MLP-text">„O&#160;čem?“</p>
			<p class="MLP-text">„O&#160;tom, že si připadám odstrčenej. Přehlíženej. Odsunutej na desátou kolej.“</p>
			<p class="MLP-text">Hedvika chce odpovědět, ale zvoní jí mobil.</p>
			<p class="MLP-text">„Promiň,“ omlouvá se, dopíjí bezinkovou šťávu, otvírá znovu diář,</p>
			<p class="MLP-text">masíruje si krk, prohlíží si díru na kalhotách a&#160;mluví do telefonu.</p>
			<p class="MLP-text">„Neprominu,“ říká Mojmír tiše.</p>
			<p class="MLP-text">Musí něco udělat, umiňuje si. Přemýšlí. Už ví.</p>
			<p class="MLP-text">Napíše o&#160;tom knihu. Zdánlivě humoristický román.</p>
			<p class="MLP-text para-style-override-1">Tak.<span></span></p>
		</div>
</body>
</html>